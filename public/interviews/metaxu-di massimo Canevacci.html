<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
	<head>
		<meta http-equiv="Content-Type" content="text/html; charset=utf-8" /><title>
			"C'è un principio compositivo nascosto, trascendente, che non è sonoro, che non è udibile di per sé</title>
		<style type="text/css">
			.cs21BD709{text-align:justify;text-indent:0pt;margin:0pt 113pt 0pt 0pt;page-break-after:avoid}
			.cs2A851B18{color:#000000;background-color:transparent;font-family:Times New Roman;font-size:9pt;font-weight:bold;font-style:normal;}
			.cs8FC42458{text-align:justify;text-indent:0pt;margin:0pt 113pt 0pt 0pt}
			.cs5B41FA1C{color:#000000;background-color:transparent;font-family:Times New Roman;font-size:9pt;font-weight:normal;font-style:normal;}
			.csCC736C83{color:#000000;background-color:transparent;font-family:Times New Roman;font-size:9pt;font-weight:normal;font-style:italic;}
			.csF4A08F33{text-align:justify;text-indent:35pt;margin:0pt 113pt 0pt 0pt}
			.csE302EAFA{color:#000000;background-color:transparent;font-family:Times New Roman;font-size:9pt;font-weight:normal;font-style:italic;text-decoration: underline;}
			.cs4D5AB1DE{color:#000000;background-color:transparent;font-family:Times New Roman;font-size:9pt;font-weight:normal;font-style:normal;text-transform:uppercase;}
		</style>
	</head>
	<body>
		<h1 class="cs21BD709">
			<span class="cs2A851B18">Metaxu</span></h1>
		<p class="cs8FC42458"><span class="cs5B41FA1C">&nbsp;</span></p><p class="cs8FC42458"><span class="cs5B41FA1C">&quot;C&#39;&egrave; un principio compositivo nascosto, trascendente, che non &egrave; sonoro, che non &egrave; udibile di per s&eacute;. Un grado di calore, un&#39;intensit&agrave; di bianco, un suono, diario di un sentire che non ha meno tempo di un calendario perpetuo; meteore che vivono nella nostra andatura, il tempo indefinito dell&#39;evento, la linea instabile che continuamente divide quel che avviene in un gi&agrave; qui e un non-qui, un significante segreto necessario ai soggetti, una struttura nascosta necessaria alle forme.&quot;</span></p><p class="cs8FC42458"><span class="cs5B41FA1C">&nbsp;</span></p><p class="cs8FC42458"><span class="cs5B41FA1C">Con questa afferrmazione, Maurizio Martusciello inizia la presentazione del gruppo di musica concreta </span><span class="csCC736C83">Metaxu</span><span class="cs5B41FA1C">, di cui fa parte insieme al DJ e </span><span class="csCC736C83">turntablist</span><span class="cs5B41FA1C"> Filippo Paolini (grande conoscitore di musiche differenti) e al VJ manipolatore di immagini Mattia Casalegno. E cos&igrave; precisa il senso di questo nome:</span></p><p class="cs8FC42458"><span class="cs5B41FA1C">&quot;Nel </span><span class="csCC736C83">Simposio</span><span class="cs5B41FA1C"> di Platone </span><span class="csCC736C83">metaxu</span><span class="cs5B41FA1C"> &egrave; il demone Eros, il mondo di mezzo fra gli estremi, il luogo dell&#39;oscillazione e della mescolanza oppure, secondo Novalis, il demone della volutt&agrave; la quale sovrintende alle nostre percezioni tattili, visuali, uditive&rdquo; (Martusciello, web).</span></p><p class="cs8FC42458"><span class="cs5B41FA1C">Musica che graffia dai loro concerti, musica che corrode ogni sentire noto, &nbsp;musica che eXtremizza &nbsp;ed eXpande i vortici sonici. Emissione di onde che ancora non sono state ascoltate: questa &egrave; musica eXtrema, miXata a immagini che disturbano la quiete della visione normalizzata.</span></p><p class="cs8FC42458"><span class="cs5B41FA1C">&ldquo;Metaxu &eacute; in qualche modo una via di mezzo, &nbsp;tra l&#39;essere completamente calati nella realt&agrave; e il disancorarsi da essa che prende le fattezze di una scrittura che non ha forma compiuta, ma piuttosto si compone da s&eacute;, frutto di un sentire estremo e sospensione in una ricerca che continua&rdquo;.</span></p><p class="cs8FC42458"><span class="cs5B41FA1C">Il riferimento iniziale &egrave; verso Pierre Schaeffer e tutta l&rsquo;esperienza della </span><span class="csCC736C83">musique concrete</span><span class="cs5B41FA1C"> come punto di partenza del loro incontro e che ha cambiato decisamente la loro educazione all&#39;ascolto. Essi si considerano compositori concreti, elettroacustici, anche se le tecniche e i mezzi impiegati non sono pi&ugrave; gli stessi degli anni &#39;40 e &#39;50; ascoltando di tutto, da Esquivel a Bernhard G&uuml;nter, dai Crass a John Dowland, da Zorn a XTC.</span></p><p class="cs8FC42458"><span class="cs5B41FA1C">&ldquo;L&rsquo;idea &egrave; di cercare un immaginabile nell&rsquo;immaginazione, un impensabile nel pensiero, dar vita ad un pensiero ibrido, in grado di tenere insieme concetto e sensazione, verit&agrave; ed orrore, spirito e corpo. Luogo di metamorfosi e di trasformazione, un luogo in cui non si pu&ograve; sostare pi&ugrave; di un&rsquo;istante, un paesaggio dai confini sfrangiati e mutevoli&rdquo;.</span></p><p class="cs8FC42458"><span class="cs5B41FA1C">Gi&agrave; Adorno affermava che la musica dodecafonica aveva una sorta di missione a &nbsp;modificare costantemente ogni relazione tonale, per cui le varie frasi musicali, appena accennate, dovevano spostarsi sempre verso differenti sonorit&agrave; compositive. Mentre nella musica popolare, &ldquo;piacere vale praticamente quanto riconoscere. Per chi si trova accerchiato da merci musicali standardizzate, valutare &egrave; diventata una finzione&rdquo; (1974:10). Non solo l&rsquo;orecchio, ma l&rsquo;intero corpo &egrave; destinato a un&rsquo;ascolto che non &egrave; pi&ugrave; interessato al riconoscere (incasellare le note dentro schemi arcinoti che placano l&rsquo;ansia del diverso): bens&igrave; ad una sfida costante a sperimentarsi nell&rsquo;inaudito. Questa sola &egrave; concreta musica che svolge le sonorit&agrave; inascoltate verso il piacere &nbsp;dell&rsquo;inesplorato e non del ripetuto. Il panorama musicale come </span><span class="csCC736C83">soundscape</span><span class="cs5B41FA1C"> non &egrave; un semplice sfondo sonoro, la cui percezione periferica coesiste con la chiacchiera. </span></p><p class="cs8FC42458"><span class="cs5B41FA1C">Dice ancora Adorno&rdquo; la forza di seduzione dello stimolo sopravvive ancora solo dove sono pi&ugrave; forti le forze della rinuncia, cio&egrave; nella dissonanza, che non ammette di credere all&rsquo;inganno dell&rsquo;armonia costituita&rdquo; (14). </span></p><p class="cs8FC42458"><span class="cs5B41FA1C">Eppure i Metaxu sperimentano qualcosa che cerca ed esplora l&rsquo;oltre: non solo rinuncia - ascetica opposizione a ogni armonia sia musicale che sociale &ndash; ma sperimentare la dissonanza come timbricit&agrave; compositiva che pu&ograve; &ndash; anche ascoltando l&rsquo;orrore dell&rsquo;abisso sonico che intacca il corpo dell&rsquo;ascolto &ndash; innestarsi nel corpo graffiato desiderante. Dissonanza non pi&ugrave; come &nbsp;rinuncia, dissonanza come opposizione, &nbsp;certo, dissonanza contro ogni sintesi politica-espressiva, ma anche dissonanza come &nbsp;volutt&agrave; auditiva. &ldquo;Tutto quanto si affaccia in categorie di piacere non pu&ograve; pi&ugrave; essere goduto e la </span><span class="csCC736C83">promesse du bonheur</span><span class="cs5B41FA1C"> &ndash; come qualcuno ha da tempo definito l&rsquo;arte &ndash; pu&ograve; solo trovarsi dove alla falsa felicit&agrave; &egrave; stata strappata la maschera&rdquo; (Adorno, ibidem). Eppure lo strappare la maschera alla falsa felicit&agrave; &nbsp;- sempre conciliativa e sintetica &ndash; pu&ograve; essere anche innestare &nbsp;dissonanze che producano temporanei piaceri anche senza felicit&agrave; costanti. </span></p><p class="cs8FC42458"><span class="csCC736C83">Questa una musica eXtrema: attraversamenti sonici che strappano la maschera acustica della banalit&agrave; riprodotta e conficcano il desiderio nella &nbsp;lacerazione.</span></p><p class="cs8FC42458"><span class="cs5B41FA1C">&ldquo;Il desiderio dirompente &egrave; una delle condizioni costanti di </span><span class="csCC736C83">metaxu</span><span class="cs5B41FA1C">, il desiderio che si volge agli oggetti e li fa amare. Questo &egrave; Eros. Ma si tratta sempre di cose &nbsp;che si intersecano, &nbsp;mai di cose che si riducono. Una cartografia, mai una simbolica&rdquo; (Martusciello, web).</span></p><p class="cs8FC42458"><span class="csCC736C83">Inorganicit&agrave; del suono.</span></p><p class="cs8FC42458"><span class="cs5B41FA1C">&ldquo;Creare delle singolarit&agrave; molteplici; fluttuazioni che formano come delle figure sulla cresta delle onde &egrave; questo che cerchiamo in Metaxu. Incrementi di sensorialit&agrave;: sensazioni di materia; velocit&agrave; movimento: elementi non codificati di linguaggi. Un&rsquo;interzona perturbante tra cinema impuro e architetture sonore, attraversamenti, dislocamenti, alla ricerca di tensioni desideranti, un&rsquo; incontro sessuato che recide i dualismi, rimescola le differenze, trasloca i concetti&rdquo;.</span></p><p class="cs8FC42458"><span class="csCC736C83">Sensazioni di materia.</span></p><p class="cs8FC42458"><span class="cs5B41FA1C">&ldquo;In tale sonica-vorticale, l&rsquo;identit&agrave; dell&rsquo;io &egrave; persa, non a beneficio dell&rsquo;identit&agrave; dell&rsquo;uno o dell&rsquo;unit&agrave; del tutto, bens&igrave; a profitto di una molteplicit&agrave; intensa e di un potere di metamorfosi. Per noi le rappresentazioni dal vivo hanno un grande valore, ci piace la complicit&agrave; con il pubblico, essere &nbsp;in un contatto diretto con esso. Tutto coesiste e si intreccia in un arabesco dove tutto &egrave; presente in una stretta amorosa ed erotica&rdquo;. </span></p><p class="cs8FC42458"><span class="csCC736C83">Onde nervose nella carne viva.</span></p><p class="cs8FC42458"><span class="cs5B41FA1C">&rdquo;Dividere il palcoscenico &egrave; dividere uno spazio di vita, uno spazio di tempo. E&rsquo; uno spazio-tempo dove creare una articolazione disgiuntiva. Emerge una relazione essenziale, dove esercitare la nostra condotta attiva nei confronti dei riflessi, delle eco e dei doppi, per raccoglierli e per suscitarli, &nbsp;per far sorgere una molteplicit&agrave;. In una nostra rappresentazione dal vivo, il rapporto con il pubblico costituisce una concatenazione fondametale, una ragione necessaria&rdquo;. </span></p><h3 class="cs21BD709">
			<span class="csCC736C83">Incrementi di sensorialit&agrave;.</span></h3>
		<p class="cs8FC42458"><span class="cs5B41FA1C">&ldquo;Quel che conta non sta nel fatto di lavorare insieme, ma nel lavorare nel mezzo, perch&egrave; qualcosa succeda bisogna che ci sia una differenza di potenziale, livelli diversi. Allora qualcosa succede. &nbsp;Noi ci sentiamo degli sperimentatori che non interpretano mai, che non hanno principi: ogni sperimentatore deve essere un traditore, il quale non cerca qualcosa da conquistare &nbsp;o un ordine stabilito, ma creare, quindi sparire, diventare sconosciuto, perdere la propria identit&agrave;, il proprio volto, cercare l&rsquo;anomalo, il quale si trova sempre alla frontiera, sul margine di un burrone&rdquo;. </span></p><p class="cs8FC42458"><span class="csCC736C83">Suoni-corpi. Il suono come corpo nudo. Suono che fruga nella nudit&agrave; estrema.</span></p><p class="cs8FC42458"><span class="cs5B41FA1C">Metaxu &nbsp;&egrave; un gruppo che lavora essenzialmente su sensazioni ritmiche, dinamiche, temporali, tattili e cinetiche, utilizzando indifferentemente sia i canali sonori che visivi.</span></p><p class="cs8FC42458"><span class="cs5B41FA1C">Una velocit&agrave; movimento. Elementi non codificati di linguaggi. </span></p><p class="cs8FC42458"><span class="cs5B41FA1C">&ldquo;Una interzona perturbante tra cinema impuro e architetture sonore, attraversamenti, dislocamenti, alla ricerca di tensioni desideranti, un &nbsp;incontro sessuato che recide i dualismi, rimescola le differenze, trasloca i concetti. Campionamenti visivi, melodie cromatiche, frame come sequenze, reiterate, ripetitive, immagini che delimitano ambienti musicali, memorie di cose irriconoscibili, duplicazioni, ombre, annientamenti, nello smarrimento di un viaggio nelle sue molte ibride visioni&rdquo;. &nbsp;</span></p><h3 class="cs21BD709">
			<span class="csCC736C83">Residui sonici</span></h3>
		<p class="cs8FC42458"><span class="cs5B41FA1C">Lo spazio del concerto &egrave; di quelli che definiscono il suono. Vecchia fabbrica nella periferia di Roma. Spazi aperti con colonne nude che sostengono l&#39;edificio. Una sorta di enorme </span><span class="csCC736C83">loft</span><span class="cs5B41FA1C">. I Metaxu usano i computer &nbsp;come strumenti musicali con movimenti corporali intensi e &nbsp;inquietanti. Su uno schermo in alto sono proiettate le immagini di Mattia anch&rsquo;esse elaborate dal pc. La musica inizia cingolando tra rumorismi post-industriali: perch&egrave; tutto &egrave; suono, ogni distorsione timbrica/acustica causata dal gioco delle frequenze - che raggiungono altezze ormai difficili da udire nei CD - &nbsp;produce modifiche nelle immagini, strane variazioni geometriche in cui emergono figure obblique silouette. Il rumore-di-suono &egrave; forte, a volte fortissimo e accelerato, raschia ogni possibilit&agrave; elettroacustica. I Metaxu a volte sembrano immobili, muovono appena le mani sulle tastiere, il viso serio, l&#39;espressione concentrata, il corpo leggermente piegato sui visori per seguire o inseguire le torsioni timbriche sul </span><span class="csCC736C83">display</span><span class="cs5B41FA1C">. </span></p><p class="csF4A08F33"><span class="cs5B41FA1C">Il concerto, dopo un inizio fosco, si avvita nelle ricerche di frequenze sporche, trova tensioni residuali, tenta di placarsi su rivoli acustici elettromagnetici, si avverte che stanno cercando il </span><span class="csCC736C83">climax</span><span class="cs5B41FA1C">. Infatti, un crescendo parossistico, &nbsp;un &nbsp;diluvio di accelerazioni rumoriste sommerge l&#39;intero loft. Sento tensioni e torsioni, qualcosa che ha a che fare con l&#39;angoscia e, nello stesso tempo, con una gioia dissonante che arriva dentro il corpo aiutata da frequenze che forano. Quel contatto tra agonia e orgasmo cercato da Bataille o Burroughs. </span></p><p class="csF4A08F33"><span class="cs5B41FA1C">Il </span><span class="csCC736C83">climax</span><span class="cs5B41FA1C"> arriva come un sussulto fatto di precipizi parossistici, sonorit&agrave; dilatate, residui sconvolti. </span></p><p class="cs8FC42458"><span class="cs5B41FA1C">&nbsp;&ldquo;Suoni-corpi sospesi nell&rsquo;esitazione che sviluppano tutti i sensi della disgiunzione. Articolazione disgiuntiva, dove i suoni corpi contengono un linguaggio nascosto, l&rsquo;argomentazione pi&ugrave; astratta. Formare un &lsquo;corpo glorioso&rsquo;: nulla &egrave; pi&ugrave; verbale degli eccessi della carne (&hellip;). Suono-corpi che si scontrano &nbsp;che tagliano, che penetrano. Ascoltare &egrave; come comporre, restituzione delle sens-azioni che permette quel cammino erratico che &egrave; il solo vero scopo del comporre&rdquo; (Martusciello, 2002:72).</span></p><p class="cs8FC42458"><span class="cs5B41FA1C">L&rsquo;ascolto come dimenticanza attiva, come &nbsp;immaginazione dell&rsquo;inimmaginabile e dell&rsquo;inascoltabile.</span></p><p class="cs8FC42458"><span class="csCC736C83">Rumori ambientali, sonorit&agrave; analgesiche, saturazioni acustiche, pareti timbriche, sprawl dissonanti, ritmi web, compulsioni soniche ...</span></p><p class="cs8FC42458"><span class="cs5B41FA1C">&quot;Il contributo di John Cage fu quello di sfumare il confine tra musica e soundscape. E per aiutare ad apprezzare la fusione tra musica e suono apriva le finestre della sala (...), dando forma ad un nuovo tipo di ascolto che richiedeva non attenzione, ma disattenzione&quot; (Murray Schafer, 2001:355).</span></p><p class="cs8FC42458"><span class="csCC736C83">Raschiare l&rsquo;attrito</span><span class="cs5B41FA1C">.</span></p><p class="cs8FC42458"><span class="cs5B41FA1C">L&#39;attrito, lo stridore, il raschiare &nbsp;tra fonti diverse e soggettivit&agrave; differenti sperimenta l&#39;alterazione: mai e poi mai la banale imitazione. 	Tra irregolarit&agrave; ritmiche e timbriche si devono stabilire connessioni composte da </span><span class="csCC736C83">attriti</span><span class="cs5B41FA1C">. L&#39;attrito &egrave; un costante scorrere rugoso &nbsp;che modifica, altera la propria superficie. &nbsp;L&#39;attrito &egrave; il perdere parti della propria superficie corporale, surriscaldarle, spellarle, scorticarle e farsi cos&igrave; intaccare da tratti alieni per ingerirli, &nbsp;rigenerarli tra i propri spazi-tempi irregolari. Questo </span><span class="csCC736C83">rischiare</span><span class="cs5B41FA1C"> &nbsp;e farsi </span><span class="csCC736C83">raschiare</span><span class="cs5B41FA1C"> dall&#39;altro &nbsp;non &egrave; una garanzia definitiva contro ogni duplicazione impressionista, smielata dai buoni sentimenti assimilazionisti: ma &egrave; una nuda inter-zona ogni volta sperimentata e rinnovata dell&#39;improvvisazione irregolare, dislocata e dissonante sulle proprie scelte musicali e espressive.</span></p><p class="cs8FC42458"><span class="cs5B41FA1C">Una celebre frase di Adorno afferma che &ldquo;forse &egrave; stato raggiunto il limite assoluto dello spazio sonoro storico della musica occidentale&rdquo; (1974:171): l&rsquo;ingresso di una &nbsp;tecnologia digitale e l&rsquo;espansione verso musiche non-occidentali rende obsoleta questa affermazione. I Metaxu si collocano su questi flussi sonici. &nbsp;Una sonica eXterminata.</span></p><p class="cs8FC42458"><span class="cs5B41FA1C">&nbsp;</span></p><p class="cs8FC42458"><span class="cs5B41FA1C">&nbsp;</span></p><p class="cs8FC42458"><span class="cs5B41FA1C">&nbsp;</span></p><p class="cs8FC42458"><span class="cs5B41FA1C">&nbsp;</span></p><p class="cs8FC42458"><span class="cs5B41FA1C">&nbsp;</span></p><p class="cs8FC42458"><span class="cs5B41FA1C">partecipazioni di metaxu ai festival:</span></p><p class="cs8FC42458"><span class="csCC736C83">&nbsp;</span></p><p class="cs8FC42458"><span class="csE302EAFA">-Biennale di Roma 1999 - Biennale di Venezia 99 - International Computer music conference</span><span class="cs5B41FA1C"> 2000 in Berlino - </span><span class="csE302EAFA">Dissonanze 2001&rdquo; e 2002&rdquo;</span><span class="cs5B41FA1C"> &nbsp;in Roma - </span><span class="csCC736C83">Roma Europa 2003.</span></p><p class="cs8FC42458"><span class="cs5B41FA1C">&nbsp;</span></p><p class="cs8FC42458"><span class="cs5B41FA1C"><br/><br/><br/></span></p><p class="cs8FC42458"><span class="cs5B41FA1C">&nbsp;</span></p><p class="cs8FC42458"><span class="cs5B41FA1C"><br/></span><span class="cs4D5AB1DE">I metaxu </span><span class="cs5B41FA1C">raccontano in Rumors of War &nbsp;il rumore, il suono, &nbsp;di tutte le stragi, di tutti i bombardamenti, di tutte le violenze di tutti gli &ldquo;attentati dell&rsquo;11 settembre&rdquo; degli ultimi decenni. Una sorta di grande eco di tutti i riverberi che la cecit&agrave; e l&rsquo;ottusit&agrave; oppressiva hanno prodotto per decenni in guerre ignorate, dimenticate o, peggio ancora, vissute come, &ldquo;giuste&rdquo;.</span></p><p class="cs8FC42458"><span class="cs5B41FA1C">&nbsp;</span></p></body>
</html>
